Dragi interpreți de muzică instrumentală,

Vă invităm spre slava Domnului să participați la Festivalul de Blockflöte „Fluier din Sion”, ediția a XIII-a din Conferința Moldova, care va avea loc la Casa de Rugăciune din Milişăuţi (județul Suceava) pe data de 9 mai 2020.

Repertoriul din acest an cuprinde piese ce au ca temă Sabatul ca zi de comemorare a Creaţiei, având la bază textul biblic „Eu cânt de veselie când văd lucrarea mâinilor Tale.” (Ps. 92:4b VDC). 

Lucru inedit în această ediție îl reprezintă prezența majoritară a pieselor compuse de sora Cristina Potocean, din conferinţa Transilvania de Nord (10 la număr).Restul de 4 piese au fost scrise de alţi creatori de artă muzicală, lucrarea lor fiind ulterior prelucrată și adaptată special pentru orchestra de blockflöte (și coarde).

Informații despre festival

Festivalul va avea loc în ziua de sâmbătă 9 mai și se va desfășura în două etape:

* Etapa I (sabat dimineața), în care fiecare formație va interpreta una sau două piese la alegere.

* Etapa II (sabat după masă), în care formațiile reunite vor interpreta repertoriul dat, sub forma unui concert public închinat Domnului.

Condițiile de participare la festival

. Înscrierea formației la liderul local (care va informa organizatorul)

. Pregătirea unei piese (sau două) pentru prima etapă a festivalului

. Pregătirea pieselor din repertoriu pentru cea de-a doua etapă

Costumație

* Fete: bluză albă, fustă neagră și eşarfă roşie
* Băieţi: cămaşă albă, pantaloni negri și cravata/papion roşu
	
Alte Informații

Repertoriul va fi disponibil în format electronic pe grupul de WhatsApp „Orchestra
naţională de blockflote”. Pentru a obține acces, adresați-va lui Ronald Parfenie (+40720671947), administratorul grupului.

Tabăra Naţională de Blockflöte ediția a V-a va avea loc la Moeciu de Sus (Braşov) în perioada 16 – 23 august 2020. Concertul final se preconizează a fi la Biserica Neagră din Braşov pe data de sâmbătă, 22 august 2020.


Vă așteptăm cu drag! 
Prof. Petru Diaconu